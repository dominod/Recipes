Przepis na chelb bezglutenowy:
------------------------------


Zakwas:
-------
    Zakwas wychodowany z razowej mąki ryżowej.

    Do słoika wsypać dwie łyżki mąki i wlać tyle samo wody (powinna powstać gęsta papka). Wymieszać i delikatnie zakręcić. Po 24h dodać łyżkę mąki i łyżkę wody. Całość powtarzać kilka razy (4-5 dni) do momentu aż papka sfermentuje - będą widoczne pęcherzyki powietrza w strukturze papki.


Zaczyn:
-------
    Zaczyn należy przygotować przed każdym pieczeniem chleba z zakwasu. Najlepiej zrobić to w misce, w której będzie wyrabiane ciasto.
    - 300g mąki ryżowej, 
    - 100g mąki gryczanej, 
    - 4 łyżki zakwasu, 
    - ok. 0.6l wody.

    Całość wymieszać tak aby powstała rzadka mieszanka (można dodać wody).
    Tak przygotowany zaczyn wstawić do piekarnika i podgrzać go do ok 30 stopni. Zostawić na kilkanaście godzin.

Chleb:
------
	Skłądniki (na 2 chleby):
	- 500g mąki ryżowej
	- 400g mąki gryczanej
	- 200g mąki kukurydzianej
	- 100g mąki amarantusowej lub żołędziowej (lub innej, tak na smak i kolor)
	- 4-5 łyżek zakwasu
	- zaczyn wcześniej przygotowany
	- 2 łyżeczki soli (najlepiej rozpuścić w małej ilości wody)
	- czarnuszka (ok 2 łyżek, ma intensywny smak i należy uważać)
	- ok. szklanki ziaren (słonecznik, dynia, sezam, siemie lniane)
	- woda, ok 1l

	Mąki wsypać do miski z zaczynem dodać zakwas, ziarna, czarnuszkę, sól rozpuszczoną w wodzie. Wszystkie składniki wymieszać (ręką) aż wszystkie składniki dobrze się wymieszają. Następnie dodać wody, ale ostrożnie, tak aby ciasto nie było za wilgotne. Całość wymieszać aż do uzyskania jednolitej masy. Wodę należy dodawać stopniowo, aby ciasto było gęste i nie kleiło się do dłoni. Po wymieszaniu pozostawić na kilka minut. W tym czasie przygotować dwie formy, w których będą pieczone chleby. Najlepiej wyłożyć papierem do pieczenia. Po ok 5min. ponownie kilkakrotnie zagnieść ciasto i przełożyć do form. Formy z ciastem włożyć do piekarnika i rozgrzać do ok 60 stopni. Po ok 4h na dno piekarnika włożyć naczynie z wodą i podnieść temp. do 225 stopni. Po ok. 20min. obniżyć temp. do 180 stopni. Po kolejnych 40min. obniżyć temperaturę do 0 (wyłączyć grzanie). Po kolejnych 15min wyjąć z piekarnika pojemnik z wodą oraz formy z chlebami. Chleby delikatnie wyjąć z form i oddzielić od papieru, a następnie ponownie włożyć do piekarnika. Piekarnika nie zamykać całkowicie. Najlepiej podłożyć pod drzwi drewnianą łyżkę. Tak zostawić do całkowitego wystudzenia.

Wskazówki:
----------
